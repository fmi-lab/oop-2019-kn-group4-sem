### Подготовка за второ контролно

1. Да се напише темплейтен клас `RunningAverage<Т>`, поддържащ операции за добавяне на елемент, намиране на сума и на средно аритметично на добавените до момента елементи от темплейтния тип (например int, double, RationalNumber, ComplexNumber и т.н.), както и нулиране на състоянието. Класът да не пази експлицитно добавените елементи.
Какви операции трябва да поддържа темплейтният тип, за да може да бъде използван с RunningAverage?

1. Да се напише абстрактен темплейтен клас `Sequence<Т>`, представляващ редица от елементи от тип T. Класът да има виртуален метод
`T getNth(int n) const`, връщащ n-тият елемент от редицата, и виртуален метод `T next()`, взимащ поредния елемент от редицата.

   Да се имплементирант три наследника на класа `Sequence`:
   * `ConstantSequence<T>`, в който всички елементи са равни на дадена стойност, зададена в конструктора
   * `ArithmeticProgression<T>`, преставляващ аритметична прогресия от елементи от тип Т и с разлика от тип Т
   * `Fibonacci`, представляващ редицата на Фибоначи

   Да се създаде масив от 3 целочислени редици (по една от всеки подклас) и да се намери в коя от тях петият елемент е най-голям.

1. Да се напише абстрактен клас `File`, който представлява един файл във файловата система. Всеки файл да има свое име, username на собственика си (owner) и модификатори за достъп (флагове за read, write и execute за собственика и за други потребители).
   * Да се напишат селектори и мутатори за име на файл, собственик и права за достъп
   * Да се добави виртуален метод `void contents(std::ostream& out) const`, който да отпечатва в даден поток съдържанието на файла.
   * Да се имплементират наследници:
     * TextFile, описващ текстов файл и неговото съдържание. Да се имплементира наследеният метод `contents` така, че да отпечатва текста от файла и големината му (в брой символи).
     * Directory, описващ директория с файлове. Всяка директория може да съдържа както текстови файлове, така и други директории. Да се имплементира наследеният метод `contents` така, че да се отпечатва списък с имената на файловете и директориите
